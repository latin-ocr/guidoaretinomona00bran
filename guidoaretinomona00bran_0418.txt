404 GUIDO ARETINO

Dehinc studio crescente ‘inter duas lineas,

Vox interponatur una, nempe quaerit ratio,

Variis ut sit in rebus varia positio

(1) (Quidam ponunt duas voces duas inter lineas,
Quidam ternas, quidam vero nullas habent lineas,
Quibus labor eum sit gravis, error est gravissimus.
Argumentum vero simplex quia cito capitur,
Tonus tertius & sextus describuntur saepius,

Quos frequenter repercussos mox cognoscit animus.
Litterarum & neumarum usus sit assiduus.
Quisque sonus quo· sit loco facile colligitur,
Etiamsi una (tantum) littera praefigitur).

Ut proprietas sonorum discernatur clarius,
Quasdam lineas signamus variis coloribus:

Ut quo loco quis sit tonus, mox discernat oculus,
Ordine tertiae vocis splendens crocus radiat:

Sexta eius sed affinis flavo rubet minio,

Est affinitas colorum reliquis indicio.

At 'si littera vel color neumis non intererit,

Tale erit, quasi funem dum non habet puteus:
Cuius aquae, quamvis multae, nil prosunt videntibus
Illud quoque, quod praedixi, valde erit utile,
Similis figurae neumas si cures inspicere,

Locis variis & modis quam diverse resonent.
Aptitudinem neumarum facile intelligis,

Quo in loco quis sit sonus in diversis lineis,

Usus tibi sit siufrequens in modorum formulis.
Cuiusmodi symphoniis symphonia concinit,
Eiusmodi symphoniam ipsam esse noveris.

Quare octomela cunctis subdimus antiphonis»,

(2) Plures voces brevi fiant meta sit in spatio.
Signum est sequentis neumae, quo loco ponenda sit,
Suo loco ne ponatur, cum necesse fuerit.

(1) Uneinis inclusa ex Cod. VINDOB. desunta sunt,
(2) V. In eapite linearum praenotatis litteris.

